<p>Prancūzų buldogų skiriamasis bruožas – didelės ausys, dėl kurių šuo neretai primena šikšnosparnį. Tai yra nedideli, tačiau labai tvirti šunys, pasižymintys žaismingumu ir neišsenkančia energija. Prancūzų buldogas yra užsispyręs, tačiau labai gudrus šuo – savo intelektinius sugebėjimus dažniausiai naudoja savų tikslų siekimui. Paprastai sutaria su visais šeimos nariais, mielai žaidžia su vaikais, nevengia kitų šunų ar kačių draugijos. Nors prancūzų buldogai yra nedideli, tačiau tokie tikrai nesijaučia – 
                  jei  reikės, būtinai stos ir prieš dešimtį kartų didesnį „priešą“.</p>