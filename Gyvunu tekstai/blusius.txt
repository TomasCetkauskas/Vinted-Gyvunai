<p>Norvegų miškinė katė yra didesnė už vidutinę katę. Šios veislės gyvūnai dailūs, pusilgio plauko kailiu 
                  (vasarą jis būna šiek tiek trumpesnis). Kūnas ilgas, raumeningas ir tvirtai sudėtas, tvirtos kaulų struktūros. 
                  Kojos ilgos, o uodega pūkuota. Galva ilga, trikampės formos, tiesaus profilio, ausys aukštai, o jų galiukai su 
                  kuokšteliais. Lygus, žvilgus kailis dengia vilnų poplaukį ir neperšlampa. Užsiauginusi kailį katė turi apykaklę, krūtinės karčius bei šlaunų gaurus ir net plaukų kuokštelius tarppirščiuose. Norvegų miškinės katės būna visokių spalvų, išskyrus šokolado bei šviesiai violetinę arba Siamo žymes, tačiau gali turėti bet kokį skaičių baltų žymių ant letenų, krūtinės,
                   pilvo ar snukučio. Akys gali būti bet kokios spalvos.</p>